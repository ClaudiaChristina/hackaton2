<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="style.css" />
    <title>The Walking Dead</title>
</head>
<header>
    <h1>Mijn website gaat over the Walking Dead!</h1>
    <nav>
        <a href="page2.html">Personages</a>
        <a href="page3.html">Contact</a>
    </nav>
    <h2 class="black-border">The Walking Dead!</h2>
</header>

<body>
    <img class="pic" src="img/the walking dead.jpg" alt="The walking dead">
    <div class="container">
        <div class="one">Seizoen 1:
            <p>
                Politieagenten Rick Grimes (Andrew Lincoln) en Shane Walsh (Jon Bernthal) worden ingezet tijdens een
                autoachtervolging.
                Rick wordt neergeschoten. Wanneer hij in het ziekenhuis uit een coma ontwaakt, is er geen (levend) mens
                meer te bekennen.
                Buiten het gebouw ligt een groot aantal in plastic zakken gehulde lijken (zombies) te rotten.
                Gechoqueerd gaat hij naar huis.
                Zijn vrouw Lori en zoon Carl zijn spoorloos verdwenen. Terug buiten wordt Rick bewusteloos geslagen door
                Duane Jones.
                Hij verblijft met zijn vader Morgan in een kraakpand. Volgens Morgan is er een epidemie uitgebroken.
                Wanneer een mens wordt
                gebeten of gekrabd door een zombie ("walker"), zal hij sterven en muteren. Een walker kan enkel worden
                uitgeschakeld door zijn
                hersenen te raken. Morgan raadt Rick aan om te vluchten naar het veilige Atlanta, waar het CDC bijna een
                geneesmiddel heeft
                ontwikkeld. Eenmaal in Atlanta blijkt de stad overspoeld door walkers. Rick verliest zijn wapens en
                verbergt zich in een tank waar
                hij via de radio door Glenn Rhee (Steven Yeun) wordt toegesproken. Glenn kampeert met een aantal
                overlevenden buiten de stad.
                Hij is nu op zoek naar voorraden en geeft Rick instructies hoe tot bij hem te geraken. Samen met een
                groep andere overlevenden bestaande uit
                Andrea (Laurie Holden), Morales (Juan Gabriel Pareja), T-Dog (IronE Singleton), Jacqui (Jeryl Prescott
                Sales) en Merle Dixon (Michael Rooker),
                werken ze samen om uit het winkelcentrum te komen waar ze vastzitten. Wanneer Merle echter racistische
                opmerkingen maakt en T-Dog bedreigt,
                ketent Rick hem vast op het dak met handboeien. Vlak voor ze weg willen gaan, struikelt T-Dog en laat
                hij het sleuteltje van het slot van de
                handboeien in een schoorsteen vallen en is de groep gedwongen om Merle achter te laten.Op het moment dat
                Rick, Glenn, Daryl en T-Dog terugkeren,
                wordt het kamp overvallen door walkers waardoor verschillende mensen worden gebeten en gedood, onder wie
                Andrea's zus Amy (Emma Bell), een man
                genaamd Jim (Andrew Rothenberg) en Ed Peletier (Adam Minarovich), de mishandelende echtgenoot van Carol
                (Melissa McBride) en vader van Sophia
                (Madison Lintz). De resterende groep gaat naar het CDC waar enkel nog Edwin Jenner (Noah Emmerich)
                werkt. Alle andere wetenschappers zijn
                gevlucht of hebben zelfmoord gepleegd. Jenner heeft nog geen medicijn. Doordat de generators zonder
                brandstof komen te zitten, treedt het
                veiligheidsmechanisme in werking waardoor het gebouw zichzelf zal vernietigen. Jenner beslist om te
                blijven omdat hij gefaald heeft.
                Ook Jacqui en Andrea willen blijven, maar Dale (Jeffrey DeMunn), de oudste overlevende, kan Andrea
                overtuigen om zich toch terug aan te
                sluiten bij de groep. Net voor hun vertrek fluistert Jenner iets in het oor van Rick. Eenmaal buiten
                ontploft het gebouw.
            </p>
        </div><br>
        <div class="two">Seizoen 2:
            <p>
                Het CDC is net ontploft en de groep beslist om Fort Benning op te zoeken, maar komt vast te zitten in
                een file van verlaten voertuigen.
                Sophia wordt door twee walkers opgemerkt en vlucht het naastliggende bos in. Tijdens de zoektocht naar
                Sophia wordt Carl per ongeluk
                neergeschoten door een overlevende genaamd Otis (Pruitt Taylor Vince). Otis neemt Rick, Shane en Carl
                mee naar de boerderij van Hershel
                Greene (Scott Wilson), een gepensioneerde veearts. Hershel probeert Carl te opereren, maar heeft niet de
                nodige attributen. Shane en Otis
                vinden deze in een schoolgebouw, maar tijdens hun terugkeer worden ze verrast door walkers. Shane kan
                vluchten door Otis neer te schieten
                en op te offeren. De andere personen van de groep werden ondertussen opgehaald door Maggie (Lauren
                Cohan), de oudste dochter van Hershel.
                Op de boerderij wonen ook Hershels andere dochter Beth (Emily Kinney), Beths vriendje Jimmy (James Allen
                McCune) en Otis' vrouw Patricia
                (Jane McNeill). Glenn ontdekt dat Hershel in zijn schuur walkers heeft opgesloten, voornamelijk
                familieleden. Hershel is ervan overtuigd dat
                walkers zullen genezen als er eenmaal een medicijn is. De groep opent de schuur en schiet de walkers
                dood. Dan blijkt dat Sophia ook een walker
                geworden is. Carol moet toezien hoe Rick haar dochtertje uit haar lijden verlost. Hershel reageert hier
                slecht op, eist dat de groep zijn
                terrein verlaat en verdwijnt. Terwijl Daryl, die zich al die tijd ontzettend heeft ingezet om Sophia te
                vinden en daardoor zelf bijna om
                het leven kwam, afstand begint te nemen van de groep, gaan Rick en Glenn op zoek naar Hershel. Ze vinden
                hem in een bar. Hershel vindt
                zichzelf naïef omdat hij niet inzag dat walkers effectief dood zijn en niet genezen kunnen worden. Twee
                overlevenden betreden de bar.
                Volgens hen werd Fort Benning ingenomen door walkers. De groep wil Randall executeren in de schuur. Dit
                wordt vermeden omdat Carl net op
                dat ogenblik de schuur betreedt. Dale, die tegen de executie is, staat op dat ogenblik in een wei waar
                hij door een walker wordt aangevallen.
                Hij raakt hierbij ernstig verwond en krijgt van Daryl een genadeschot. Shane beslist op eigen houtje om
                Randall toch te doden. Dan komen Daryl
                en Glenn tot de conclusie dat er ook zombies zijn die vooraf niet gebeten of gekrabd werden. Er ontstaat
                terug een discussie tussen Rick en Shane
                waaruit blijkt dat Shane Rick wil vermoorden. Rick steekt Shane neer met een mes, waardoor hij sterft.
                Niet veel later komt Shane terug als
                walker en wordt doodgeschoten door Carl. De schoten lokken heel wat walkers aan die de boerderij
                aanvallen. Iedereen probeert te vluchten,
                maar Jimmy en Patricia komen hierbij om het leven. Andrea is van de groep gescheiden geraakt en het bos
                in gevlucht, achtervolgd door een
                horde walkers. Een walker die haar te grazen wil nemen, wordt onthoofd door een figuur in zwarte kledij,
                die verder anoniem blijft.
                De anderen ontvluchten de boerderij met auto's. Op de kampplaats verklaart Rick dat hij Shane heeft
                vermoord omdat deze laatste een te
                grote bedreiging werd voor de groep. Rick onthult ook wat Jenner in het CDC in zijn oor fluisterde: elke
                overlevende is besmet met het virus
                en zal na zijn of haar dood onvermijdelijk terugkeren als walker. De groep begint te twijfelen aan het
                leiderschap van Rick. Rick zegt dat het
                door zijn toedoen is dat er nog overlevenden zijn. Hij geeft de leden van de groep de kans om op eigen
                houtje te vertrekken, maar niemand gaat hierop in.
            </p>
        </div><br>
        <div class="three">Seizoen 3:
            <p>
                De overgebleven groep (bestaande uit Rick, Lori, Carl, Daryl, Glenn, Carol, Hershel, Maggie, Beth en
                T-Dog) neemt zijn intrek in een gevangenis.
                Tijdens het uitschakelen van walkers op de buitenplaats en in de kantine wordt Hershel gebeten waarna
                Rick diens been afhakt. Vijf overlevende
                gevangenen blijken nog in de gevangenis te wonen. Men komt tot een consensus: als de gevangenen Ricks
                groep naar de voorraden brengen, zal de
                laatste groep een extra cellenblok ontruimen waar de vijf gevangenen kunnen verblijven. Wanneer ze
                Hershel naar celblok C brengen
                (waar de andere overlevenden zijn) besluiten ze het celblok voor de gevangenen te ontruimen. Een
                gevangene wordt gebeten en gedood door hun
                leider (Thomas). Wanneer Thomas een walker naar Rick gooit, vermoordt Rick Thomas, waarop Andrew (een
                gevangene) de rest aanvalt maar toch
                vlucht en in een hok vol walkers komt vast te zitten. De rest van de gevangenen, Oscar en Axel, wordt
                naar hun cellenblok gebracht. Wanneer de
                groep opeens wordt verrast door walkers, denken ze gelijk dat de gevangenen hierachter zitten, en ze
                splitsen zich op. Uiteindelijk komen ze
                erachter dat Andrew nog leeft. Hij heeft het alarm ingeschakeld en dat heeft walkers aangetrokken.
                Andrew wordt uiteindelijk doodgeschoten door
                Oscar. De groep weet het alarm uit te zetten, maar de walkers zijn nog steeds binnen. Ondertussen
                probeert T-Dog het hek dicht te doen, maar
                hij wordt gebeten door een walker. Uiteindelijk offert hij zich op (omdat hij al gebeten is) om Carol te
                redden. Ondertussen moeten Maggie,
                Carl en Lori zich verschuilen voor walkers. Plotseling beginnen bij Lori de weeën. Na een aantal keer
                persen krijgt Lori plotseling een bloeding.
                Aangezien Hershel zich in een ander gedeelte van de gevangenis bevindt en ze hem niet kunnen bereiken,
                is Maggie verplicht om een keizersnede uit
                te voeren. Lori overleeft de bevalling niet en Carl schiet een kogel in haar hersenen om te voorkomen
                dat ze muteert. De dood van Lori heeft zo'n
                impact op Rick dat hij waanbeelden krijgt en Lori overal ziet en hoort. Glenn en Maggie gaan op zoek
                naar babyvoeding. De mysterieuze persoon
                die Andrea redde, is Michonne (Danai Gurira). Ze doodt walkers met een katana. Nadat ze hun schuilplaats
                moeten ontvluchten, worden ze opgemerkt
                door Merle Dixon, die nog blijkt te leven. Hij neemt Michonne en Andrea mee naar Woodbury waar hij werkt
                voor de Gouverneur (David Morrissey).
                Woodbury is een volledig afgesloten gemeenschap waar zo'n 73 mensen veilig leven. Michonne vertrouwt de
                Gouverneur niet en vlucht. De Gouverneur
                geeft Merle de opdracht haar te achtervolgen en te doden. Hierbij komt Merle Glenn en Maggie tegen
                tijdens hun zoektocht naar babyvoeding.
                Hij ontvoert hen naar Woodbury en foltert hen om te achterhalen waar de groep van Rick verblijft, om zo
                zijn broer Daryl weer terug te vinden.
                Michonne hoorde Maggie en Glenn praten over de gevangenis, en brengt babyvoeding naar de groep van Rick.
                Zij is op de hoogte van de ontvoering,
                maar verzuimt te vertellen dat ze Andrea kent (onduidelijk is of ze weet dat Andrea ooit deel uitmaakte
                van Ricks groep). Daarop besluit de groep
                om Woodbury aan te vallen om Glenn en Maggie te bevrijden. Dit loopt niet zoals gepland en er ontstaat
                een gevecht waarbij heel wat mensen in Woodbury
                sterven. Op dat moment krijg Rick een hallucinatie van Shane. Rick ziet toe hoe de verschijning Oscar
                doodschiet. Rick schiet de verschijning dood
                en ontdekt dat het gewoon een inwoner van Woodbury is. Daryl wordt gevangengenomen. Later beslist de
                groep om terug te keren om Daryl te redden.
                Daarbij steekt Michonne een oog uit bij de Gouverneur en doodt zij zijn dochter Penny (die een walker
                is; de Gouverneur hoopt dat de lokale wetenschapper
                Milton een geneesmiddel vindt voor de mutatie).
            </p>
        </div><br>
        <div class="four">Seizoen 4:
            <p>
                De gevangenis is een bloeiende gemeenschap geworden en men leeft er in vrede. Daryl en een aantal
                anderen gaan voedsel halen. Ze worden door
                walkers aangevallen waarbij Zach, Beths nieuwe vriend, sterft. Rick kijkt vallen na en wordt
                aangesproken door een ondervoede vrouw wier man
                een walker is. De vrouw valt Rick aan, maar hij weet haar te overmeesteren, waarna ze zichzelf doodt.
                Een jonge overlevende genaamd Patrick sterft
                plotseling in de wasruimte van de gevangenis. Hij verandert in een walker en maakt meerdere
                slachtoffers, die eveneens muteren. Ricks groep
                moet in de aanval gaan om de walkers uit te schakelen. Dit lawaai trekt heel wat walkers van buiten de
                gevangenis aan waardoor de buitenste
                hekken het dreigen te begeven. Hershel meent dat Patrick is gestorven aan een griepvariant, mogelijk
                veroorzaakt door de varkens die ze sinds
                kort houden. Rick offert de varkens op aan de walkers buiten de gevangenis om ze zo weg te leiden.
                Sasha, de plaatselijke arts dr. Subramanian
                en ook Glenn blijken besmet. Daryl, Michonne, Tyreese en een nieuwe overlevende genaamd Bob Stookey gaan
                op zoek naar antibiotica. Tijdens de
                autorit stuiten ze op een enorme horde walkers en weten ze ternauwernood te ontsnappen. Hershel zorgt
                ondertussen voor de zieken. Ondertussen
                komt Rick erachter dat er twee mensen in de gevangenis vermoord zijn, Karen en een man genaamd David.
                Hij komt er al snel achter dat Carol de
                dader was, met het motief de groep te willen beschermen van verdere verspreiding van de griep. Ze bekent
                zonder enig teken van spijt en Rick
                verbant haar uit de groep. Het verhaal verplaatst zich naar de Gouverneur. Zijn twee vertrouwelingen
                vonden het te gevaarlijk om met hem om te
                gaan en besloten om hem achter te laten. Uitgeput arriveert hij bij een familie bestaande uit twee
                zussen Tara en Lilly, hun vader David en Lilly's
                dochtertje Meghan. David is al een tijdlang stervende door longkanker, en wanneer hij in een zombie
                verandert na zijn dood, doodt de Gouverneur
                hem en redt hij het leven van Lilly, Tara en Meghan. Het viertal besluit om verder te trekken, maar
                wanneer ze op de vlucht slaan voor walkers
                vallen de Gouverneur en Meghan in een zombieval die werd opgezet door zijn vroegere rechterhand,
                Martinez. De Gouverneur weet een vertrouwensband
                op te bouwen in de groep van Martinez en wordt de nieuwe leider. Hij kan hen overtuigen om de gevangenis
                over te nemen. Hij gijzelt Hershel
                en Michonne en dwingt Rick om de gevangenis op te geven, anders zullen Hershel en Michonne sterven. Rick
                probeert te onderhandelen, maar de
                Gouverneur gaat hier niet op in en onthoofdt Hershel. De bezetters rijden met een tank door de hekken
                van de gevangenis en alle gevangenisbewoners
                slaan op de vlucht. Uiteindelijk weet Michonne de Gouverneur met haar zwaard neer te steken. Ondertussen
                arriveert Lilly, die met Meghan was achtergebleven.
                Meghan is gebeten en is stervende. Wanneer ze ziet wat de Gouverneur allemaal gedaan heeft, beseft ze
                wat voor een man het eigenlijk is en schiet
                hem dood. Een ernstig gewonde Rick vindt Carl.
            </p>
        </div><br>
        <div class="five">Seizoen 5:
            <p>
                De bewoners van Terminus blijken kannibalen te zijn. Op het moment dat de leider, Gareth (Andrew J.
                West), op het punt staat hen te doden,
                vindt er een explosie plaats. Carol blijkt een propaantank opgeblazen te hebben. De groep weet te
                ontsnappen en wordt herenigd met Carol,
                Tyreese en Judith. Niet veel later redt de groep een man genaamd Gabriel Stokes (Seth Gilliam) van
                walkers. Hij blijkt een priester te zijn
                en biedt hen onderdak in zijn kerk. Wanneer de groep een voedselbank plundert, wordt Bob gebeten, maar
                hij houdt dit geheim. Later die avond
                wordt Bob ontvoerd door Gareth, die zijn been afhakt en samen met zijn mensen opeet. Ondertussen zien
                Carol en Daryl dezelfde auto die Beth
                meenam en besluiten erachteraan te gaan. Gareth en zijn mensen brengen Bob terug naar de kerk. Terwijl
                Rick met een deel van de groep naar
                Gareth op zoek gaat, weet hij de kerk binnen te dringen. Rick en zijn mensen weten net op tijd terug te
                keren en doden de kannibalen op gruwelijke
                wijze. De volgende dag sterft Bob door de beet. Abraham, Rosita en Eugene trekken richting Washington en
                Glenn, Maggie en Tara gaan met hen mee.
                Beth wordt wakker in een ziekenhuis in Atlanta dat een gemeenschap herbergt en wordt geleid door
                politieagent Dawn Lerner. Beth probeert weg te
                komen, maar Dawn staat dat niet toe, omdat iedereen moet bijdragen aan de gemeenschap als tegenprestatie
                voor het gered worden. Ze sluit vriendschap
                met een jongeman genaamd Noah en samen proberen ze te ontsnappen. Walkers vallen hen aan en alleen Noah
                weet weg te komen. Later loopt hij Carol
                en Daryl tegen het lijf en vertelt hen dat Beth in het ziekenhuis zit. Vlak bij het ziekenhuis wordt
                Carol aangereden en meegenomen door de ziekenhuisbewoners.
                Daryl keert terug naar de kerk met Noah. Onderweg naar Washington krijgt de bus waar Abraham, Rosita,
                Eugene, Glenn, Maggie en Tara in rijden een
                ongeluk. De groep gaat te voet verder, maar krijgt ruzie wanneer Abraham zich dwars door een horde
                zombies heen wil vechten, terwijl de rest
                vindt dat ze een omweg moeten nemen. Tijdens de ruzie bekent Eugene dat hij geen wetenschapper is die
                een einde aan de uitbraak kan maken, en
                dat hij al die tijd gelogen had over wie hij was.
            </p>
        </div><br>
        <div class="six">Seizoen 6:
            <p>
                Wanneer Morgan en Rick het lichaam van Pete buiten de Safe-Zone begraven, ontdekken ze een steengroeve
                vol met walkers. De walkers kunnen elk moment
                ontsnappen en de Safe-Zone overspoelen. Rick bedenkt een plan om de walkers vrij te laten en weg te
                lokken van de Safe-Zone. Tijdens Ricks afwezigheid
                vallen de Wolves de Safe-Zone aan en doden daarbij een hoop mensen. Morgan en Carol slagen erin de
                aanval af te weren, maar Morgan is het niet eens
                met het feit dat Carol iedere Wolf op meedogenloze wijze afslacht. Het lawaai drijft de walkers waar
                Rick mee bezig was richting de Safe-Zone.
                De walkers drijven Rick en de anderen in het nauw en een hoop mensen sterven hierbij. Glenn en Nicholas
                besluiten de walkers af te leiden door
                een gebouw in brand te steken. Dat gebouw blijkt echter al ooit verbrand te zijn. Bij hun zoektocht naar
                een ander gebouw worden ze in een steegje
                in het nauw gedreven en pleegt Nicholas zelfmoord. Daarbij neemt hij Glenn mee in zijn val en het lijkt
                erop dat Glenn bij deze actie wordt verslonden
                door de walkers. Ondertussen wordt Rick in zijn camper aangevallen door een aantal Wolves die Morgan had
                laten ontsnappen. Rick weet de Wolves te
                overmeesteren en doodt ze allemaal. De camper wil niet meer starten. Terwijl Morgan een Wolf (Benedict
                Samuel) gevangen houdt, wordt
                duidelijk wat er gebeurd is na zijn vorige ontmoeting met Rick. Na de dood van zijn vrouw en zoon
                verliet hij zijn woonplaats en was
                hij tot de overtuiging gekomen dat het zijn taak was om alles dood te maken wat hij tegenkwam. Dit
                veranderde toen hij Eastman (John Carroll Lynch)
                tegenkwam, die hetzelfde had meegemaakt, maar zichzelf opnieuw gevonden had door de leer van aikido te
                volgen. Eastman leert Morgan hierover en
                nadat Eastman door een walker gedood werd, besloot Morgan op zoek te gaan naar Rick. Terwijl Abraham,
                Daryl en Sasha terugkeren naar de Safe-Zone,
                worden ze aangevallen door onbekenden. Daryl raakt gescheiden van Abraham en Sasha en wordt ontvoerd
                door een drietal mensen. Hij ontdekt dat
                deze mensen deel uitmaakten van een groep overlevenden, maar hier nu van proberen te vluchten. Daryl
                helpt ze ontsnappen, maar daarbij worden
                zijn kruisboog en motor gestolen. Wanneer hij weer herenigd is met Abraham en Sasha en terugkeert naar
                de Safe-Zone, wordt de groep opgehouden
                door een groep gewapende mensen die hun wapens en voertuig opeisen omdat het volgens hem bezit van ene
                Negan is. Daryl rekent echter snel af
                met de mensen door ze met een raketwerper te beschieten
            </p>
        </div><br>
    </div>
</body>

</html>